---
description: Değişiklik kaydı tutun
title: Değişiklik kaydı tutun
language: tr-TR
version: 0.3.0
---

:markdown
  # CHANGELOG dosyası kullanın

  ## Arkadaşlarınızın, git kayıtlarını CHANGELOG dosyalarına yığmasını engelleyin™

  ### Nedir bu değişiklik kayıtları?
  Değişiklik kayıtları bir proje için özel olarak hazırlanmış, tarihsel sıralamayla
  sıralanmış, önemli değişikliklerin bir bütünüdür.

  <pre class="changelog">#{File.read("CHANGELOG.md")}</pre>

  ### Değişikliklerin kayıtlarını tutmanın anlamı ne?
  Bir projenin kullanıcılarının ya da katılımcılarının, dağıtımlar (ya da sürümler)
  arasındaki tam olarak hangi önemli değişikliklerin olduğunu takip edebilmelerini sağlar.

  ### Neden umrumda olsun ki?
  Çünkü yazılım paketleri insanlar içindir. Eğer umrunuzda değilse neden açık kaynağa
  katkıda bulunuyorsunuz ki? Mutlaka sevimli beyninizin bir yerlerinde bunu önemseyen
  bir çekirdek (a-ha!) vardır.

  [Adam Stacoviak ve Jerod Santo ile Changelog Podcast'inde][thechangelog] (uyuyor,
  değil mi?) neden geliştiricilerin ve katılımcıların umrunda olması gerektiğini ve
  bu projenin arkasındaki motivasyonu konuştuk. Eğer vaktiniz varsa (1:06) iyi bir
  söyleşi oldu.

  ### Bir değişiklik kaydını iyi yapan nedir?
  Bunu sorduğunuza sevindim.

  İyi bir değişiklik kaydı şu prensiplere bağlıdır:

  - İnsanlar için yapılmıştır, makineler için değil, yani okunabilirliği kritiktir.
  - Kolayca bölümler arası bağlantı kurulabilmelidir. (Bu yüzden yalın metin yerine markdown)
  - Her sürüm için bir alt bölüm içermelidir.
  - Dağıtımları tersine tarih sırası ile listemelidir. (En yeni en üstte)
  - Tüm tarihler `YYYY-AA-GG` biçiminde olmalıdır. (Örneğin `2 Haziran 2012` için `2012-06-02`) Uluslararasıdır, [anlamlıdır](http://xkcd.com/1179/), ve lisan bağımsızdır.
  - [Anlamsal sürümleme][semver]nin desteklenip desteklenmediğini özellikle belirtilmelidir.
  - Her sürümde olması gerekenler:
    - Üstteki biçimde dağıtım tarihi.
    - Projeye etkileri bakımından değişikliklerin gruplanması, şöyle ki:
      - `Eklendi`: yeni özellikler için,
      - `Değişti`: var olan beceriler değiştiyse,
      - `Rafa kalktı`: gelecekte yok olacak var olan beceriler,
      - `Kaldırıldı`: bu sürümde kaldırılan, daha önce rafa kaldırılmış olan beceriler,
      - `Düzeltildi`: ayıklanmış hatalar,
      - `Güvenlik`: açıkları kapatabilmeleri için kullanıcıları bilgilendirin.

  ### Gerekli çabayı nasıl en aza indirebilirim?
  Her zaman en üstte değişiklikleri takip ettiğiniz bir `"Yayımlanmadı"` bölümü olsun.

  Bu, iki amaca hizmet eder:

  - İnsanlar gelecek sürümlerde karşılarına ne gibi değişiklikler çıkacağını görebilirler
  - Dağıtım zamanı geldiğinde `"Yayımlanmadı"` başlığını sürüm numarası ile değişitip
    tepeye yeni bir `"Yayımlanmadı"` bölümü eklemeniz yeterli.

  ### Tek boynuzlu atları ağlatan ne?
  Peki… Gelelim sadede.

  - **Commit kayıtlarının farkını yüklemek.** Sakın bunu yapmayın, kimseye yardım etmiyorsunuz.
  - **Rafa kaldırılanları ön plana çıkarmamak.** Kullanıcılar için bir sürümden diğerine
    yükseltme yaptıklarında neyin bozulabileceği apaçık ortada olmalı.
  - **Bölgesel biçimlenmiş tarihler.** ABD'de insanlar ay bilgisini önce kullanıyor
    ("06-02-2012" demek 2 Haziran 2012 demek yani, ki tamamen *saçma*), diğer taraftan
    dünyanın bir çok bölgesinde "2 Haziran 2012" gibi robotik bir yapı kullanıp farklı
    şekilde dile getiriyor. "2012-06-02" hem mantıksal olarak en büyüğünden en küçüğüne çalışıyor,
    hem de diğer tarih biçimleriyle çakışmıyor. Aynı zamanda [ISO standardında](http://www.iso.org/iso/home/standards/iso8601.htm).
    Bu yüzden değişiklik kayıtları için önerilen tarih biçimidir.

  Dahası da var. Bu tek boynuzlu at gözyaşlarını toplamak için
  [bir başlık açın][issues]
  ya da bir çekme isteği (pull request) gönderin.

  ### Standart bir değişiklik kaydı biçimi var mı?
  Ne yazık ki hayır. Sakin olun. Biliyorum, şu an alelacele GNU değişiklik kaydı
  stil rehberi için bağlantı arıyorsunuz, ya da iki paragraflık GNU NEWS dosyasına
  bakınıyorsunuz. GNU stil rehberi iyi bir başlangıç fakat üzücü derece naif.
  Naif olmakta yanlış bir şey yok, fakat insanlar rehberlik aradığında nadiren
  yardımcı oluyorlar. Özellikle ortada uğraşılacak bir çok durum ve uç örnekler
  mevcutken.

  Bu proje [umuyorum ki daha iyi CHANGELOG dosyaları için bir altyapı oluşturacak][CHANGELOG].
  Mevcut durumun çok iyi olduğunu düşünmüyorum, ve topluluk olarak, gerçek yazılım
  projelerinden iyi pratikleri toplayarak bundan daha iyisini yapabiliriz. Lütfen
  etrafa bir göz gezdirin ve unutmayın [gelişme yolunda tartışmalara ve önerilere her zaman açığız][issues]!

  ### Değişiklik kayıtlarının dosya ismi ne olmalı?
  Eh, üstteki örnekten çıkartamadıysanız eğer, `CHANGELOG.md` şu ana kadarki
  en iyi çözüm.

  Bazı projeler `HISTORY.txt`, `HISTORY.md`, `History.md`, `NEWS.txt`, `NEWS.md`,
  `News.txt`, `RELEASES.txt`, `RELEASE.md`, `releases.md` vb de kullanıyor.

  Tam bir karmaşa. Tüm bu isimler insanların bu dosyayı bulmasını zorlaştırıyor.

  ### Neden `git log` farkları kullanılmasın?
  Çünkü kayıt farkları bir sürü parazit içerir - doğal olarak. Mükemmel insanlar
  tarafından yürütülen, hiç yazım hatasının yapılmadığı, dosyaların gönderilmesinin
  hiç unutulmadığı, refaktör yapılmasının atlanmadığı varsayımsal bir projede bile,
  uygun bir değişiklik kaydı oluşmayacaktır. Dosyaları repoya göndermenin amacı,
  atomik seviyede kodun bir durumdan diğerine geçişinin sağlanmasıdır. Değişiklik
  kayıtları ise, bu durumlar arasında önem arz eden değişiklikleri belgelemeyi
  amaçlıyor.

  İyi yorumlar ve kodun kendisi arasındaki fark,
  aynı şekilde değişiklik kayıtları ve commit kayıtları arasındaki gibidir:
  biri *neden* olduğunu, diğeri nasıl olduğunu açıklar.

  ### Değişiklik kayıtları otomatik olarak toplanabilir mi?
  Zor, çünkü insanlar bir çok farklı biçim ve dosya isimleri kullanıyorlar.

  [Vandamme][vandamme], [Gemnasium][gemnasium] ekibi tarafından oluşturulmuş
  bir Ruby Gem'idir ve bir çok (hepsini değil) açık kaynaklı projenin değişiklik
  kayıtlarını ayrıştırabiliyor.

  ### Neden arada bir "CHANGELOG" ve arada bir "değişiklik kaydı" yazıyorsun?
  "CHANGELOG" dosyanın ismi. Biraz fazla şaşalı ama bir çok açık kaynak kodlu
  proje tarafından uygulanan tarihi bir gelenek. Benzer dosyalar da var;
  [`README`][README], [`LICENSE`][LICENSE], ve [`CONTRIBUTING`][CONTRIBUTING].

  Büyük harfle isimlendirme (eski işletim sistemlerinde dosyaların tepede
  gözükmelerini sağlardı) dikkat çekmek için. Proje hakkında önemli meta verileri
  içerdikleri için, kullanmak ya da katkıda bulunmak isteyen herkesin işine
  yarar, tıpkı [açık kaynaklı proje rozetleri][shields] gibi.

  "Değişiklik kaydı"ndan bahsettiğim zamanlar bu dosyanın işlevinden bahsediyorum:
  Değişiklikleri kaydetmek.

  ### Peki ya Geri çekilen dağıtımlar?
  Geri çekilen dağıtımlar, önemli hatalar ya da güvenlik sebepleri nedeniyle
  yayından geri çekilen sürümlerdir. Genelde bu sürümler değişiklik kayıtlarında
  görüntülenmezler. Görünmeliler. Tam da şu şekilde görünmeliler:

  `## 0.0.5 - 2014-12-13 [GERİ ÇEKİLDİ]`

  `[GERİ ÇEKİLDİ]` etiketi belirli bir sebepten büyük harf. İnsanların bunu fark
  etmeleri çok önemli. Ayrıca köşeli parantezler ile çevrelenmiş olması
  programatik olarak da ayrıştırılabilmesine olanak sağlıyor.

  ### Değişiklik kayıtlarınızı tekrar yazmalı mısınız?
  Tabii ki. Her zaman değişiklik kayıtlarını geliştirmek için iyi sebepler vardır.
  Düzenli olarak açık kaynaklı projelerde bakım yapılmayan değişiklik kayıtları
  için çekme istekleri yapıyorum.

  Ayrıca bir sürümdeki notların arasında önemli bir değişiklikten bahsetmeyi
  unutmuş olduğunuzu fark edebilirsiniz. Değişiklik kayıtlarınızı bu bilgi ışığında
  güncellemeniz gerektiği gün gibi ortada.

  ### Nasıl katkıda bulunabilirim?
  Bu belge **doğrunun kendisi** değil; benim hesaplı görüşlerimdir. Beraberinde
  toparlamış olduğum bilgiler ve örnekler bulunur.
  [GitHub repo][gh]sunda güncel bir [CHANGELOG][] sağlıyor olsam da, özellikle
  bir *sürüm* ya da ([SemVer.org][semver] benzeri) takip edilecek kurallar
  oluşturmadım.

  Bunu istememin sebebi topluluğun ortak bir paydada buluşmasını istememdir.
  İnanıyorum ki tartışmanın kendisi de sonucu kadar önemli.

  Yani lütfen, [**siz de katılın**][gh].

  [CHANGELOG]: https://github.com/olivierlacan/keep-a-changelog/blob/master/CHANGELOG.md
  [CONTRIBUTING]: https://github.com/olivierlacan/keep-a-changelog/blob/master/CONTRIBUTING.md
  [LICENSE]: https://github.com/olivierlacan/keep-a-changelog/blob/master/LICENSE
  [README]: https://github.com/olivierlacan/keep-a-changelog/blob/master/README.md
  [gemnasium]: https://gemnasium.com/
  [gh]: https://github.com/olivierlacan/keep-a-changelog
  [issues]: https://github.com/olivierlacan/keep-a-changelog/issues
  [semver]: http://semver.org/
  [shields]: http://shields.io/
  [thechangelog]: http://5by5.tv/changelog/127
  [vandamme]: https://github.com/tech-angels/vandamme/
