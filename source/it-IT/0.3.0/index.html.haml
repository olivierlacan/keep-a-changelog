---
description: Keep a Changelog
title: Keep a Changelog
language: it-IT
---

:markdown
  # Mantenere un CHANGELOG

  ## Non lasciate che i vostri amici copino e incollino i git log nei CHANGELOG ™

  ### Cos'è un change log?
  Un change log è un file che contiene una lista curata e ordinata cronologicamente
  delle modifiche degne di nota per ogni versione di un progetto.

  <pre class="changelog">#{File.read("CHANGELOG.md")}</pre>

  ### A cosa serve un change log?
  Per rendere facile agli utilizzatori e contribuenti vedere con precisione quali modifiche
  importanti sono state fatte tra ogni release (o versione) del progetto.

  ### Perché dovrebbe importarmi?
  Perché gli strumenti software sono fatti per le persone.
  Se non ti importa, perché contribuisci all'open source?
  Di certo ci deve essere un "kernel" (ha!) di interesse
  da qualche parte in quel tuo amorevole cervello.

  [Nel podcast "The Changelog" con Adam Stacoviak e Jerod Santo][thechangelog]
  (titolo appropriato, vero?) ho parlato del perché maintainer e contribuenti
  dovrebbero esserne interessati, e delle motivazioni dietro a questo progetto.
  Se avete tempo (1:06), vale la pena ascoltarlo.

  ### Come si può fare un buon change log?
  Sono contento che tu l'abbia chiesto.

  Un buon change log è guidato dai seguenti principi:

  - È fatto per umani, non macchine, quindi la leggibilità è cruciale.
  - Facile da linkare ad altre sezioni (da cui il Markdown invece che testo normale).
  - Una sotto-sezione per ogni versione.
  - Elenca le release in ordine cronologico inverso (quelle più recenti all'inizio).
  - Scrive tutte le date nel formato `YYYY-MM-DD`. (Esempio: `2012-06-02` sta per `2 Giugno 2012`). È internazionale, [sensato](http://xkcd.com/1179/), e indipendente dalla lingua.
  - Dichiara esplicitamente se il progetto segue il [Semantic Versioning][semver].
  - Ogni versione dovrebbe:
    - Elencare la sua data di rilascio nel formato sopra specificato.
    - Raggruppare le modifiche per descrivere il loro impatto sul progetto, come segue:
      - `Added` per le nuove funzionalità.
      - `Changed` per le modifiche a funzionalità esistenti.
      - `Deprecated` per vecchie feature stabili che verranno rimosse nelle future release.
      - `Removed` per funzionalità precedentemente deprecate rimosse in questa release.
      - `Fixed` per tutti i bug fix.
      - `Security` per invitare gli utilizzatori ad aggiornare in caso di vulnerabilità.

  ### Come posso minimizzare lo sforzo richiesto?
  Usa sempre una sezione `"Unreleased"` all'inizio per tenere traccia di qualsiasi modifica.

  Questo serve per due scopi:

  - La gente può vedere quali modifiche si può aspettare in future release
  - Ad una nuova release, si deve solo sostituire `"Unreleased"` con il numero di versione
    e aggiungere una nuova sezione `"Unreleased"` all'inizio.

  ### Cosa fa piangere gli unicorni?
  Bene...vediamo un po'.

  - **Copia&incolla un diff di commig log.** Non fatelo, così non aiutate nessuno.
  - **Non enfatizzare le funzioni deprecate.** Quando le persone aggiornano da una versione ad un'altra,
    dovrebbe essere dolorosamente chiaro quando qualcosa si romperà.
  - **Date in formati specifici per regione.** Negli Stati Uniti si mette prima il mese nelle date
    ("06-02-2012" sta per 2 Giugno 2012, che non ha senso), mentre molte persone
    nel resto del mondo scrivono un robotico "2 June 2012", ma lo pronunciano diversamente.
    "2012-06-02" funziona con la logica dal più grande al più piccolo, non ha sovrapposizioni
    ambigue con altri formati di date, ed è uno [standard ISO](http://www.iso.org/iso/home/standards/iso8601.htm).
    Per tutti questi motivi, è il formato di date raccomandato per i change log.

  C'è di più. Aiutatemi a collezionare queste "lacrime di unicorno" [aprendo una "issue"][issues]
  o una pull request.

  ### Esiste un formato standard per i change log?
  Purtroppo no. Calma. So che state furiosamente correndo a cercare quel link
  alla guida di stile per i change log GNU, o alle linee guida per or il file a due paragrafi GNU NEWS.
  La guida GNU è un buon punto di partenza, ma è tristemente ingenuo.
  Non c'è nulla di male nell'essere ingenuo, ma quando le persone cercano una guida, questa caratteristica
  è raramente d'aiuto. Specialmente se ci sono molte situazioni e casi limite da gestire.

  Questo progetto [contiene ciò che spero diventerà una migliore convenzione per i file CHANGELOG][CHANGELOG].
  Non credo che lo status quo sia sufficientemente buono, e penso che noi, come comunità,
  possiamo arrivare a convenzioni migliori se tentiamo di estrarre le pratiche migliori
  da progetti software reali. Vi consiglio di guardarvi intorno e ricordare che
  [ogni discussione e suggerimento per migliorare sono sempre benvenuti][issues]!

  ### Come si dovrebbe chiamare il file contenente il change log?
  Se non l'avete dedotto dall'esempio qui sopra, `CHANGELOG.md` è la convenzione migliore finora.

  Alcuni progetti usano anche `HISTORY.txt`, `HISTORY.md`, `History.md`, `NEWS.txt`,
  `NEWS.md`, `News.txt`, `RELEASES.txt`, `RELEASE.md`, `releases.md`, etc.

  È un disastro. Tutti questi nomi contribuiscono solo a rendere più difficile trovarlo.

  ### Perché la gente non si limita ad usare diff di `git log`?
  Perché i log diff sono pieni di rumore, per loro natura. Non potrebbero creare un change log
  decente nemmeno in un ipotetico progetto gestito da perfetti umani che non fanno mai errori
  di digitazione, non dimenticano mai di fare commit dei nuovi file, non dimenticano mai
  alcuna parte di un refactoring.
  Lo scopo di un commit è di documentare un passo atomico nel processo di evoluzione del codice
  da uno stato ad un altro. Lo scopo di un change log è di documentare le differenze
  degne di nota tra questi stati.

  La differenza tra un change log e un commit log è
  come la differenza tra un buon commento nel codice e il codice stesso:
  uno descrive il *perché*, l'altro il come.

  ### Si possono analizzare automaticamente i change log?
  È difficile, perché le persone usano formati e nomi di file profondamente diversi.

  [Vandamme][vandamme] è una Ruby gem
  creata dal team [Gemnasium][gemnasium] ed è in grado di fare il parsing dei
  change log di molti (ma non tutti) i progetti open source.

  ### Perché si alterna tra i nomi "CHANGELOG" e "change log"?
  "CHANGELOG" è il nome del file. È un po' invadente ma è una
  convenzione storica seguita da molti progetti open source.
  Altri esempi di file simili includono [`README`][README], [`LICENSE`][LICENSE],
  e [`CONTRIBUTING`][CONTRIBUTING].

  I nomi in maiuscolo (che su vecchi sistemi operativi erano ordinati per primi)
  vengono usati per attirare l'attenzione su di essi. Poiché sono metadati
  importanti relativi al progetto, possono essere utili per chiunque voglia usarlo
  o contribuire ad esso, un po' come i [badge dei progetti open source][shields].

  Quando mi riferisco a un "change log", sto parlando della funzione di questo file:
  registrare le modifiche.

  ### Cosa sono le release "yanked"?
  Le release "yanked" sono versioni che sono state rimosse a causa di bug seri
  o problemi di sicurezza. Spesso queste versioni non appaiono nei change
  log. Invece dovrebbero esserci, nel seguente modo:

  `## 0.0.5 - 2014-12-13 [YANKED]`

  L'etichetta `[YANKED]` è in maiuscolo per un motivo. È importante che la gente la noti.
  Poiché è racchiusa tra parentesi quadre è anche più semplice da riconoscere nel parsing automatizzato.

  ### Si dovrebbe mai modificare un change log?
  Certo. Ci sono sempre buoni motivi per migliorare un change log. Io apro regolarmente
  delle pull request per aggiungere release mancanti ai progetti open source che non mantengono
  correttamente i change log.

  È anche possibile che si scopra di aver dimenticato di annotare una modifica
  non retro-compatibile nelle note per una versione. Ovviamente è importante aggiornare
  il change log in questo caso.

  ### Come posso contribuire?
  Questo documento non è la **verità assoluta**; è solo la mia attenta
  opinione, arricchita dalle informazioni ed esempi che ho raccolto.
  Anche se fornisco un [CHANGELOG][] reale sul [repository GitHub][gh],
  ho volutamente evitato di creare una *release* o una chiara lista di regole
  da seguire (come fa, ad esempio, [SemVer.org][semver]).

  Questo è perché voglio che la nostra comunità raggiunga un consenso. Credo che
  la discussione sia importante almeno quanto il risultato finale.

  Quindi per favore [**partecipate**][gh].

  [CHANGELOG]: https://github.com/olivierlacan/keep-a-changelog/blob/master/CHANGELOG.md
  [CONTRIBUTING]: https://github.com/olivierlacan/keep-a-changelog/blob/master/CONTRIBUTING.md
  [LICENSE]: https://github.com/olivierlacan/keep-a-changelog/blob/master/LICENSE
  [README]: https://github.com/olivierlacan/keep-a-changelog/blob/master/README.md
  [gemnasium]: https://gemnasium.com/
  [gh]: https://github.com/olivierlacan/keep-a-changelog
  [issues]: https://github.com/olivierlacan/keep-a-changelog/issues
  [semver]: http://semver.org/
  [shields]: http://shields.io/
  [thechangelog]: http://5by5.tv/changelog/127
  [vandamme]: https://github.com/tech-angels/vandamme/
